<!doctype html>
	<html>
	<head>
	<meta http-equiv="Content-Type" content="text/html; charset=utf-8" />
	<title>Van den Machandel-Boom</title>
	<body>
	<span class="PageNumber" id="Seite_228" style="color:#666666; display:inline; margin:0px; padding:0px;">[<b><a href="/wiki/Seite:De_Kinder_und_Hausm%C3%A4rchen_Grimm_1819_V1_228.jpg" title="Seite:De Kinder und Hausmärchen Grimm 1819 V1 228.jpg">228</a></b>]</span>
<div style="text-align:center"><b>47.</b></div>
<br />
<div style="text-align:center"><b>Van den Machandel-Boom.</b></div>
<br />
<p>Dat is nu all lang her, woll twee dusend Joor, do was daar een riik Mann, de hadde eene schöne frame Fru, un se hadden sick beede seer leef, hadden averst kene Kinner, se wünschten <span class="PageNumber" id="Seite_229" style="color:#666666; display:inline; margin:0px; padding:0px;">[<b><a href="/wiki/Seite:De_Kinder_und_Hausm%C3%A4rchen_Grimm_1819_V1_229.jpg" title="Seite:De Kinder und Hausmärchen Grimm 1819 V1 229.jpg">229</a></b>]</span> sick averst seer welke, un de Fru bedt’ so veel dorum Dag un Nacht, man se kregen keen un kregen keen. Vör eeren Huse was een Hoff, darup stund een Machandelboom, ünner den stund de Fru eens in’n Winter, un schellt sick eenen Appel; un as se sick den Appel so schellt, so sneet se sick in’n Finger, un dat Blood feel in den Snee. – „Ach! sed de Fru, un süft so recht hoch up, un sach dat Blood för sick an, un was so recht wehmödig, hadd ick doch een Kind so rood as Blood un so witt as Snee!“ – un as se dat sed, so wurd eer so recht frölich to Moode, eer was recht, as sull dat wat warden. Daar ging se to den Huse, un ging een Maand hen, de Snee vörging, un twee Maand, daar was dat grön, un dree Maand, daar kemen de Blömer ut de Eerde, un veer Maand, daar drungen sick alle Bömer in dat Holt, un de grönen Twige weeren all in een anner wussen; daar sungen de Vägelkens, dat dat ganze Holt schallt, un de Bleujten felen van de Bömer, daar was de fyfte Maand weg, un se stund ünner den Machandelboom, de rook so schön; do sprung eer dat Hart vör Freuden, un se feel up eere Knee un kunde sick nich laten, un as de söste Maand vörby was, daar wurden de Früchte dick un stark, do wurd se ganz still, un de söwende Maand, do greep se na de Machandelbeeren un att se so nidsch, do wurd se trurig un krank; daar ging de achte Maand hen, und se reep eeren Mann, un weende un sed: „wenn ick starve, so begrave my ünner den Machandelboom!“ do wurde se ganz getrost un freute sick, bet de neegte Maand vörby was, daar kreeg se een <span class="PageNumber" id="Seite_230" style="color:#666666; display:inline; margin:0px; padding:0px;">[<b><a href="/wiki/Seite:De_Kinder_und_Hausm%C3%A4rchen_Grimm_1819_V1_230.jpg" title="Seite:De Kinder und Hausmärchen Grimm 1819 V1 230.jpg">230</a></b>]</span> Kind, so witt as Snee un so rood as Blood; un as se dat sach<sup id="cite_ref-0" class="reference"><a href="#cite_note-0">[1]</a></sup> so freute se sick so, dat se sturv.</p>
<p>Daar begroof eer Maan se ünner den Machandelboom, un he fung an to weenen so seer; eene Tyd lang, do wurd dat wat sachter, un daar he noch wat weend hadd, do heel he up, un noch eene Tyd, do nam he sick wedder eene Fru.</p>
<p>Mit de tweete Fru kreeg he eene Dochter, dat Kind averst van de eerste Fru was een lüttje Sön, un was so rood as Blood un so witt as Snee. Wenn de Fru eere Dochter so ansach, so had se se so leef, averst denn sach se den lüttjen Jung an, un dat ging eer so dorch’t Hart, un eer dücht, as stund he eer allerwegen in’n Weg, un dacht denn man ümmer, wo se eer Dochter all dat Vörmögent towenden wull; un de Böse gav eer dat in, dat se den lüttjen Jung ganz gram wurd, un stöd em herüm van een Ek in de anner, un buft em hier un knuft em daar, so dat dat arme Kind ümmer in Angst was; wenn he denn ut de School kam, so hadd he keene ruhige Stede.</p>
<p>Eens was de Fru up de Kamer gaan, do kamm de lüttje Dochter ook herup un sed: „Moder, giv my eenen Appel!“ „Ja myn Kind,“ sed de Fru, un gav eer eenen schönen Appel uut de Kist; de Kist averst had eenen groten swaaren Deckel mit een groot schaarp ysern Slott. „Moder, sed de lüttje Dochter, schall Broder nich ook eenen hebben?“ Dat vördrot de Fru, doch sed se: „ja, wenn he ut de School kümmt;“ un as se ut dat Finster gewaar wurde, dat he kamm, so was dat recht, as wenn de Böse över eer kamm, un se grapst to, un nam eerer Dochter <span class="PageNumber" id="Seite_231" style="color:#666666; display:inline; margin:0px; padding:0px;">[<b><a href="/wiki/Seite:De_Kinder_und_Hausm%C3%A4rchen_Grimm_1819_V1_231.jpg" title="Seite:De Kinder und Hausmärchen Grimm 1819 V1 231.jpg">231</a></b>]</span> den Appel wedder weg un sed: „du sast nich eer eenen hebben, as Broder.“ Daar smeet se den Appel in de Kist un maakt de Kist to.“ Daar kamm de lüttje Jung in de Dör, daar gav eer de Böse in, dat se früntlich to em sed: „myn Sön, wist du eenen Appel hebben?“ un sach em so hastig an. „Moder, sed de lüttje Jung, wat sühst du gresig ut! ja giv my eenen Appel.“ Daar was eer, as sull se em toriden: „kumm mit my,“ sed se, un maakt den Deckel up, „haal dy eenen Appel herut,“ un as sick de lütt Jung henin bückt, so reet eer de Böse: bratsch – sloog se den Deckel to, dat de Kop af floog un ünner de rooden Appel feel. Daar äverleep eer dat in de Angst, un dacht: „kund ick dat van my bringen.“ Daar ging se baben na eere Stuve na eeren Draagkasten un haalt ut de bävelste Schuuflade eenen witten Dook, un sett den Kopp wedder up den Hals un bund den Halsdook so um, dat man niks seen kund, un sett em vör de Dör up eenen Stool un gav em den Appel in de Hand.</p>
<p>Daar kamm daarna Marleenken to eere Moder in de Köke, de stund by den Füür un had eenen Pott mit heet Water för sik, den rüürt se ümmer um; „Moder, sed Marleenken, Broder sitt vör de Döör un süüt ganz witt ut un hed eenen Appel in de Hand, ick hev em beden, he sull my den Appel geven, averst he antwoord my nich, da wurd my ganz gruulig.“ „Ga nochmal hen, sed de Moder, un wenn he dy nich antwoorden will, so giv em eens an de Ooren!“ Daar ging Marleenken hen un sed: „Broder giv my den Appel!“ averst he sweeg still, daar gav se em eens up de Ooren, daar feel de Kopp herünn, daräver verschrak <span class="PageNumber" id="Seite_232" style="color:#666666; display:inline; margin:0px; padding:0px;">[<b><a href="/wiki/Seite:De_Kinder_und_Hausm%C3%A4rchen_Grimm_1819_V1_232.jpg" title="Seite:De Kinder und Hausmärchen Grimm 1819 V1 232.jpg">232</a></b>]</span> se sick, un fung an to weenen un to raaren, un leep to eere Moder un sed: „ach, Moder, ick hebb minen Broder den Kopp afslagen!“ un weend un weend un wull sick nich tofreden geven; „Marleenken, sed de Moder, wat hest du daan! – averst swig man still, dat et keen Minsch markt, dat is nu doch nich to ännern; wi willen em in Suur kaaken.“ Daar nam de Moder den lüttjen Jungen un hackt em in Stücken, ded de in den Pott un kaakt em in Suur; Marleenken averst stund daarby un weend un weend, un de Traanen feelen all in den Pott, un se bruukten gar keen Solt.</p>
<p>Daar kamm de Vader to Huus un sett sick to Disch un sed: „wo is denn min Sön?“ Daar drog de Mooder eene groote, groote Schöttel op mit swart Suur, un Marleenken weend un kund sick nich hollen. Da sed de Vader wedder: „wo is denn min Sön?“ „Ach, sed de Moder, he is över Land gaan, na Mütten eer groot Oem, he wull daar wat bliven.“ – „Wat deit he denn daar? un hed my nich mal Adjüs segd?“ – „O, he wuld geern hen, un bed my, ob he daar woll sös Weken bliven kunn, he is jo woll daar uphaben.“ – „Ach, sed de Mann, my is so recht trurig, dat is doch nich recht, he had my doch Adjüs seggen schullt.“ Mit des fung he an to eeten un sed: „Marleenken, wat weenst du? Broder ward woll wedder kamen.“ – „Ach Fru, sed he do, wat smeckt my dat Eten schön, giv my meer!“ un je meer he at, je meer wuld he hebben, un sed: „gevt my meer, gy sölt niks daaraf hebben, dat is as wenn dat all myn weer,“ un he att un att, un de Knaken smeet he all unner <span class="PageNumber" id="Seite_233" style="color:#666666; display:inline; margin:0px; padding:0px;">[<b><a href="/wiki/Seite:De_Kinder_und_Hausm%C3%A4rchen_Grimm_1819_V1_233.jpg" title="Seite:De Kinder und Hausmärchen Grimm 1819 V1 233.jpg">233</a></b>]</span> den Disch, bett he alles up had. Marleenken averst ging hen na eere Commode un namm uut de unnerste Schuuf eeren besten syden Dook, un haalt all de Beenken un Knaken ünner den Disch herut, un bund se in den syden Dook, un drog se vör de Döör, un weente eere blödigen Traanen; daar legd se se unner den Machandelboom in dat gröne Gras, un as se se daar henlegd hadd, so was eer mit eenmal so recht licht, un weente nich meer. Do fung de Machandelboom an sick to bewegen, un de Twyge deden sick ümmer so recht van eenanner, un denn wedder tohop, so recht, as wenn sick eener so recht fröit un mit de Hände so deit. Mit des, so ging daar so’n Newel van den Boom, un recht in den Newel da brennt dat as Füür, un ut dat Füür daar flog so’n schönen Vagel herut, de sung so herlich un flog hoch in de Luft, un as he weg was, do was de Machandelboom, as he vörheer west was, un de Dook mit de Knaken was weg, – Marleenken averst was so recht licht un vergnögt, recht as wenn de Broder noch leeft, daar ging se wedder ganz lustig in dat Huus by Disch un att.</p>
<p>De Vagel averst floog weg, un sett’ sick up eenen Goldsmitt siin Huus un fung an to singen:</p>
<div class="poem">
<p>„Min Moder de mi slacht’t,<br />
min Vader de mi att,<br />
min Swester de Marleeniken<br />
söcht alle mine Beeniken<br />
un bindt se in een syden Dook,</p>
</div>
<div style="position:relative;"><span class="seitennummer PageNumber" id="Seite_234">[<b><a href="/wiki/Seite:De_Kinder_und_Hausm%C3%A4rchen_Grimm_1819_V1_234.jpg" title="Seite:De Kinder und Hausmärchen Grimm 1819 V1 234.jpg">234</a></b>]</span></div>
<div class="poem">
<p>legts unner den Machandelboom;<br />
kywitt, kywitt! ach watt en schön Vagel bin ick!“</p>
</div>
<p>De Goldsmitt satt in sine Warkstede un maakt eene goldne Kede, daar hörd he den Vagel, de up sin Dack satt un sung, un dat dünkt em so schön; daar stund he up, un as he äver den Süll ging, so vörloor he eenen Tüffel, he ging aver so recht midden up de Strate, eenen Tüffel un een Sock an, sin Schortfell had he vör, un in de een Hand had he de golden Kede, un in de anner de Tang, un de Sünn schiint so hell up de Strate; daar ging he recht so staan un sach den Vagel an: „Vagel, seg he do, wo schön kannst du singen, sing my dat Stük nochmal.“ – „Nee, segd de Vagel, tweemal sing ick nich umsünst, giv my de golden Kede, so wil ick di et nochmal singen.“ „Da, segd de Goldsmitt, hest du de golden Kede, nu sing my dat nochmal.“ Daar kam de Vagel un nam de golden Ked so in de rechte Krall, un ging vör den Goldsmitt sitten un sung:</p>
<div class="poem">
<p>„Min Moder de mi slacht’t,<br />
min Vader de mi att,<br />
min Swester de Marleeniken<br />
söcht alle mine Beeniken<br />
un bindt se in een syden Dook,<br />
legts unner den Machandelboom;<br />
kywitt, kywitt! ach watt een schön Vagel bin ick!“</p>
</div>
<p>Daar flog de Vagel weg na eenen Schooster, un sett sick up den siin Dack un sung:</p>
<div style="position:relative;"><span class="seitennummer PageNumber" id="Seite_235">[<b><a href="/wiki/Seite:De_Kinder_und_Hausm%C3%A4rchen_Grimm_1819_V1_235.jpg" title="Seite:De Kinder und Hausmärchen Grimm 1819 V1 235.jpg">235</a></b>]</span></div>
<div class="poem">
<p>„Min Moder de mi slacht’t,<br />
min Vader de mit att,<br />
min Swester de Marleeniken,<br />
söcht alle mine Beeniken<br />
un bindt se in een syden Dook,<br />
legts unner den Machandelboom;<br />
kywitt, kywitt! ach watt een schön Vagel bin ick!“</p>
</div>
<p>De Schooster hörd dat, un leep vör sin Döör, in Hemdsarmel, un sach na sin Dack, un must de Hand vör de Oogen holln, dat de Sünn em nich blendt: „Vagel segd he, wat kanst du schön singen!“ Da reep he in siin Döör herin: „Fru, kumm mal herut, daar is een Vagel, sü mal den Vagel de kann mal schön singen;“ da reep he siin Dochter un Kinner un Gesellen, Jung un Magd, un keemen all up de Straat, un segen den Vagel an, wo schön he was, un he hadd so recht roode un gröne Feddern, un um den Hals was dat, as luter Gold, un de Oogen blinkten em in Kopp, as Steern. „Vagel, sed de Schooster, nu sing my dat Stük nochmal.“ „Nee, segd de Vagel, tweemal sing ick nich umsünst, du möst my wat schenken.“ „Fru, sed de Mann, ga na de Dön-böhn up den bövelsten Boord, do staan een paar rode Scho, de bring herunn;“ daar ging de Fru hen un haalt de Scho. „Da Vagel, sed de Mann, nu sing my dat Stük nochmal,“ daar kamm de Vagel un namm de Scho in de linke Klau, un flog wedder up dat Dack un sung:</p>
<div class="poem">
<p>„Min Moder de mi slacht’t,<br />
min Vader de mi att,</p>
</div>
<div style="position:relative;"><span class="seitennummer PageNumber" id="Seite_236">[<b><a href="/wiki/Seite:De_Kinder_und_Hausm%C3%A4rchen_Grimm_1819_V1_236.jpg" title="Seite:De Kinder und Hausmärchen Grimm 1819 V1 236.jpg">236</a></b>]</span></div>
<div class="poem">
<p>min Swester de Marleeniken<br />
söcht alle mine Beeniken<br />
un bindt se in een syden Dook,<br />
legts unner den Machandelboom;<br />
kywitt, kywitt! ach watt een schön Vagel bin ick!“</p>
</div>
<p>Un as he utsungen hadd, so floog he weg, de Kede hadd he in de rechte un de Scho in de linke Klau; un he floog wyt weg na eene Mähl, un de Mähl ging klippe klappe, – klippe klappe, – klippe klappe – un in de Mähl daar seeten twintig Mählenburschen, de haugten eenen Steen un hackten hick hack – hick hack – hick hack, un de Mähl ging klippe klappe, – klippe klappe, – klippe klappe. Daar ging de Vagel up eenen Lindenboom sitten, de vör de Mähl stund, un sung:</p>
<div class="poem">
<p>„Min moder de mi slacht’t,“</p>
</div>
<p>do hörte een up,</p>
<div class="poem">
<p>„min Vader de mi att,“</p>
</div>
<p>do hörten noch twee up, un hörten dat:</p>
<div class="poem">
<p>„min Swester de Marleeniken“</p>
</div>
<p>do hörten wedder veer up,</p>
<div class="poem">
<p>„söcht alle mine Beeniken<br />
un bindt se in een syden Dook,“</p>
</div>
<p>nu hackten noch man acht</p>
<div class="poem">
<p>„legts unner“</p>
</div>
<p>nu noch man fyfe</p>
<div class="poem">
<p>„den Machandelboom;“</p>
</div>
<p><span class="PageNumber" id="Seite_237" style="color:#666666; display:inline; margin:0px; padding:0px;">[<b><a href="/wiki/Seite:De_Kinder_und_Hausm%C3%A4rchen_Grimm_1819_V1_237.jpg" title="Seite:De Kinder und Hausmärchen Grimm 1819 V1 237.jpg">237</a></b>]</span> nu noch man een</p>
<div class="poem">
<p>„kywitt, kywitt! ach watt een schön Vagel bin ick!“</p>
</div>
<p>daar heel de lezte ook up, un hadd dat lezte noch hörd. „Vagel, segd he, wat singst du schön, laat my dat ook hören, sing my dat nochmal!“ „Nee, segd de Vagel, tweemal sing ick nich umsünst, giv my den Mählensteen, so will ick dat nochmal singen.“ – „Ja, segd he, wenn he my alleen hörd, so sust du em hebben.“ – „Ja, seden de annern, wenn he nochmal singt, so sall he em hebben;“ daar kamm de Vagel herün, un de Möllers faat’n all twintig mit Bööm an, un böörten den Steen up, hu uh up, hu uh ihp! – hu uuh uhp! daar stack de Vagel den Hals döör dat Lock, un nam em üm as eenen Kragen un floog wedder up den Boom, un sung:</p>
<div class="poem">
<p>„Min Moder de mi slacht’t<br />
min Vader de mi att,<br />
min Swester de Marleeniken<br />
söcht alle mine Beeniken<br />
un bindt se in een syden Dook,<br />
legts unner den Machandelboom;<br />
kywitt, kywitt! ach watt een schön Vagel bin ick!“</p>
</div>
<p>un as he dat utsungen hadd, da ded he de Flünk van eenanner, un had in de rechte Klau de Kede un in de linke de Scho un üm den Hals den Mählensteen un floog wiit weg na sines Vaders Huus. –</p>
<p>In de Stuve satt de Vader, de Moder un Marleenken by Disch, un de Vader sed: „ach wat waart my licht, my is recht <span class="PageNumber" id="Seite_238" style="color:#666666; display:inline; margin:0px; padding:0px;">[<b><a href="/wiki/Seite:De_Kinder_und_Hausm%C3%A4rchen_Grimm_1819_V1_238.jpg" title="Seite:De Kinder und Hausmärchen Grimm 1819 V1 238.jpg">238</a></b>]</span> so good to Mode.“ – „Nee! sed de Moder, my is so angst, so recht, as wenn een swaar Gewitter kümmt;“ Marleenken averst satt un weend un weend. Daar kamm de Vagel anflogen, un as he sick up dat Dack sett – „ach! segd de Vader, my is so recht früdig, un de Sünn schiint buten so schön, my is recht as süll ick eenen ollen Bekannten wedderseen!“ – „Nee, sed de Fru, my is so angst, de Teene klappern my, un dat is my as Füür in de Adern, un se reet sick eer Liifken up un so meer; averst Marleenken satt in een Eck un weende un had eeren Platen vor de Oogen, un weende den Platen gans messnatt. Daar sett sick de Vagel up den Machandelboom un sung:</p>
<div class="poem">
<p>„Min Moder de mi slacht’t,“</p>
</div>
<p>daar heel de Moder de Ooren to, un kneep de Oogen to, un wold nich seen un hören, aver dat bruuste eer in de Ooren, as de allerstarkst Storm, un de Oogen brennten eer un zackten as Bliz:</p>
<div class="poem">
<p>„min Vader de mi att,“</p>
</div>
<p>„Ach Moder, segd de Mann, daar is een schön Vagel, de singt so herrlich, de Sünn schiint so warm, un dat rückt as luter Zinnemamen.“</p>
<div class="poem">
<p>„min Swester de Marleeniken“</p>
</div>
<p>daar led Marleenken den Kopp up de Knee un weende in eens weg, de Mann averst sed: „ick ga herut, ick mut den Vagel dicht by sehn;“ – „ach, ga nich, sed de Fru, my is, as bevt dat ganze Huus un stünn in Flammen;“ aver de Mann ging herut un sach den Vagel an:</p>
<div style="position:relative;"><span class="seitennummer PageNumber" id="Seite_239">[<b><a href="/wiki/Seite:De_Kinder_und_Hausm%C3%A4rchen_Grimm_1819_V1_239.jpg" title="Seite:De Kinder und Hausmärchen Grimm 1819 V1 239.jpg">239</a></b>]</span></div>
<div class="poem">
<p>söcht alle mine Beeniken<br />
un bindt se in een syden Dook,<br />
legts unner den Machandelboom;<br />
kywitt, kywitt! ach wat een schön Vagel bin ick!“</p>
</div>
<p>Mit des leet de Vagel de golden Kede fallen, un se feel den Mann jüst um den Hals, so recht hier herüm, dat se recht so schön past; daar ging he herin un sed: „sü, wat is dat vör een schön Vagel, hett my so ’ne schöne goldne Kede schenkt, un süht so schöne ut;“ de Fru aver was so angst un feel langs in de Stuve hen, un de Mütz feel eer van den Kopp. – Daar sung de Vagel wedder:</p>
<div class="poem">
<p>„Min Moder de mi slacht’t“</p>
</div>
<p>„Ach, dat ick dusend Fuder unner de Eerde weer, dat ick dat nich hören sull!“</p>
<div class="poem">
<p>„min Vader de mi att,“</p>
</div>
<p>daar feel de Fru vör dood nedder,</p>
<div class="poem">
<p>„min Swester de Marleeniken,“</p>
</div>
<p>„Ach, sed Marleenken, ick wil ook herut gaan un seen, op de Vagel my wat schenkt;“ daar ging se herut,</p>
<div class="poem">
<p>„söcht alle mine Beeniken<br />
un bindt se in een syden Dook,“</p>
</div>
<p>daar smeet he eer de Scho herun;</p>
<div class="poem">
<p>„legts unner den Machandelboom;<br />
kywitt, kywitt! ach wat een schön Vagel bin ick!“</p>
</div>
<p>Daar was eer so licht un frölich, daar truck se de nien rooden Scho an, un danst un sprüng herinn; „ach, sed se, ick was so <span class="PageNumber" id="Seite_240" style="color:#666666; display:inline; margin:0px; padding:0px;">[<b><a href="/wiki/Seite:De_Kinder_und_Hausm%C3%A4rchen_Grimm_1819_V1_240.jpg" title="Seite:De Kinder und Hausmärchen Grimm 1819 V1 240.jpg">240</a></b>]</span> trurig as ick herut ging, un nu is my so licht, dat is mal een herlichen Vagel, het my een Paar roode Scho schenkt!“ „Nee,“ sed de Fru, un sprung up, un de Haar stunnen eer to Barge as Füürsflammen, „my is, as sull de Weld unnergahn, ick wil ook herut, op mi lichter warden sull;“ un as se ut de Döör kamm – bratsch! – smeet eer de Vagel den Mählensteen up den Kopp, dat se ganz tomatscht. De Vader un Marleenken hörden dat un gingen herut, daar ging een Damp un Flam un Füür up van de Steed, un as dat vorby was, da stund de lüttje Broder, un he namm sinen Vader un Marleenken bi de Hand, un weeren all dree so recht vergnögt un gingen in dat Huus by Disch un eeten.</p>
<h2><span class="mw-headline" id="Anmerkungen_.28Wikisource.29">Anmerkungen (Wikisource)</span></h2>
<div style="font-size:90%;">
<ol class="references">
<li id="cite_note-0"><a href="#cite_ref-0">↑</a> fehlende Buchstaben ergänzt</li>
</ol>
</div>

	</body>
	</html>